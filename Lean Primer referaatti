Lean on Toyotan tuotannossa käytetty ajattelutapa, joka painottaa työn tuloksen tarkastelua työskentelyresurssien tarkastelun sijaan. Menetelmä ei ole kaikenkattava, ja sitä voi soveltaa väärin. Leanin tiettyjen menetelmien ja prosessien käyttö ei riitä vaan Leanin kahden peruspilarin ajatusmaailma on sisäistettävä työskentelyssä. Nämä pilarit ovat asiakkaiden, projektin jäsenten ja muiden ihmisten kunnioittaminen ja jatkuvan työskentelyn parantamisen ylläpito. Asiakkaiden toiveiden kunnioittaminen ja myös työskentelyryhmän jäsenten huomioonottaminen on erittäin tärkeää. Työntekijät on perehdytettävä työhön ja Leanin ajatusmaailmaan, ja heidän on voitava osallistua toisen pilarin mukaiseen työskentelyprosessin kehittämiseen, missä uusia menetelmiä testataan säännöllisesti työskentelyn parantamiseksi. Työskentelyn kehittäminen onnistuu, koska työryhmän johtavat henkilöt ovat itse tehneet runsaasti perustyötä ja näin ymmärtävät sitä ja voivat auttaa muita. Työskentelyn parantamiseen kuuluu Kaizen-strategia: ensin hallitaan perusteet ja sitten jatkuvasti parannellaan kokeilemalla uutta. Työn etenemisen tarkastelemisessa osoittuu tärkeäksi, että turhia resursseja vaativaa asioita saadaan vähennettyä. Tällaiset asiat eivät tuota arvoa asiakkaalle, ja niihin kuuluvat esimerkiksi ylituotanto ja pullonkauloina toimivat työvaiheet.
